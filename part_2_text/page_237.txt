/ ୨୧୦ / ଥଳୁନୁତ ଦେନନାଲ, ନିୟତ ୟାକ

ରୋଗର ଲକ୍ଷଣ - ଏହି ରୋଗରେ ସାଧାରଣତଃ ସୂର୍ଯ୍ୟୋଦୟ ପୂର୍ବରୁ ଝାଡ଼ା ଆରମ୍ଭ ହୁଏ ।
ଝାଡ଼ାର ରଙ୍ଗ ଚାଉଳଧୂଆ ପାଣିପରି ଦେଖାଯାଏ । ଦୂର୍ବଳତା ବୋଧ ହୁଏ । ଥରେ ଝାଡ଼ା ଆରମ୍ଭ
ହେଲେ ବାରମ୍ବାର ଝାଡ଼ା ହୋଇଥାଏ, ଏବଂ ପ୍ରାୟ ଏକଘଣ୍ଟା ମଧ୍ଯରେ ବାନ୍ତି ଆରମ୍ଭ ହୁଏ । ଅଲଗା
ପରିସ୍ରା ହୁଏ ନାହିଁ । ଝାଡ଼ା ସମୟରେ ଯାହା ପରିସ୍ରା ହେଉଥାଏ ଅନ୍ୟ ସମୟରେ ହୁଏନାହିଁ। ରୋଗର
ତୃତୀୟ ଅବସ୍ଥାରେ ପରିସ୍ରା ବନ୍ଦ ହେବା ଏହି ରୋଗର ନିଶ୍ଚିତ ଲକ୍ଷଣ । ଅନ୍ୟାନ୍ୟ ଲକ୍ଷଣ ଭିତରେ
ତୃଷ୍ଣା, ଶୂଳ, ଦାହ, ହୁଦୟରେ ପୀଡ଼ା, ଶୀରରେ ଶୂଳ ପରି ବେଦନା, ଭୁମ, ମୂର୍ଛା, ହାଇ, କମ୍ପ - ଏ
ସମସ୍ତ ଲକ୍ଷଣ ଦେଖାଯାଏ ।

ଏହି ରୋଗରେ ସାଧାରଣ ଲକ୍ଷଣ ଝାଡ଼ା ଓ ବାନ୍ତି । ଅଜୀର୍ଣ୍ଣ ରୋଗୀର ମଧ୍ଯ ଝାଡ଼ା ଓ ବାନ୍ତି
ହୁଏ । ଯେତେବେଳେ ପର୍ଯ୍ୟନ୍ତ ତରଳ ଝାଡ଼ା ଚାଉଳ ଧୂଆ ପାଣି ପରି ନ ଦିଶିଛି ସେତେବେଳ
ପର୍ଯ୍ୟନ୍ତ ଜଲେରା ବୋଲି ଧରିବାକୁ ହେବ ନାହିଁ । ଝାଡ଼ା ଓ ବାନ୍ତି ହେବା ମାତ୍ରେ ୩ଷଧ ଖାଇ ଝାଡ଼ା
ବାନ୍ତି ବନ୍ଦ କରିବ ନାହିଁ, କାରଣ ପେଟ ଭିତରେ ଥବା ଦୂଷିତ ପଦାର୍ଥ ବାହାରି ଯିବା ଉଚିତ୍‌ । ବାନ୍ତି
ନହୋଇଥୁଲେ ଏକ ଗ୍ଲାସ ଗରମ ପାଣିରେ ଏକତୋଳା ଲୁଣ ମିଶାଇ ପିଆଇ ଦେଲେ ବାନ୍ତି ହୋଇ
ପେଟ ସଫା ହୋଇଯିବ । ୨/୩ ଝାଡ଼ା ପରେ ଓଷଧ ଦେବ । ଏହି ରୋଗ ଆକ୍ରମଣ କଲେ ନାଡ଼ି
କ୍ଷୀଣ ହୋଇଯାଏ । ପ୍ରବଳ ତୂଷା, ପେଟରେ ଶୁଳ, ଭ୍ରମ, ଦାହ, ହାଇଉଠା, ବେଙ୍ଗାଉଠା, କମ,
ସର୍ବାଙ୍ଗରେ ସ୍ଵେଦ, ଛାତିରେ ବେଦନା ଆଦି ଲକ୍ଷଣ ଦେଖାଯାଏ ।

ଏହି ରୋଗର ବ୍ୟାପକତା ଏବଂ ଭୀଷଣତା ଏତେ ପ୍ରବଳ ଯେ, ଡ଼ାକ୍ତରୀ ଇଂଜେକ୍ସନ
ବାହାରିବା ପୂର୍ବରୁ ପ୍ରତିବର୍ଷ ଲକ୍ଷ ଲକ୍ଷ ଲୋକ ମରୁଥୁଲେ । ଆଜିକାଲି ତ ସହରମାନଙ୍କରେ ଏହି
ରୋଗ କ୍ଵଚିତ୍‌ ଦେଖାଯାଏ । କେବଳ ଯେଉଁମାନେ ଇଂଜେକ୍‌ସନ ନେଇ ନଥାନ୍ତି ସେଇମାନେ
ରୋଗରେ ପଡନ୍ତି । ଲୋକେ ସ୍ଵତଃପ୍ରବୃତ୍ତ ହୋଇ ଇଂଜେକ୍‌ସନ୍‌ ନେବାକୁ ଡ଼ାକ୍ତରଖାନା ଏବଂ ସ୍ଵାସ୍ଥ୍ୟ
କେନ୍ଦ୍ରମାନଙ୍କୁ ଆସୁ ନାହାନ୍ତି । ଡ଼ାକ୍ତରମାନେ ପ୍ରତ୍ୟେକ ଲୋକଙ୍କ ଘରକୁ ଯାଇ ଇଂଜେକ୍‌ସନ ଦେବା
ସମ୍ଭବ ନୁହେଁ । ଏହା କୌଣସି ଦେଶରେ ହୋଇପାରି ନାହିଁ । ଅବଶ୍ୟ କଲେରା ଖବର ପାଇଲେ
ଡ଼ାକ୍ତରମାନେ ଗୀକୂ ଗୀ ଯାଇ ଚିକିତ୍ସା କରୁଛନ୍ତି ସତ କିନ୍ତୁ ଡ଼ାକ୍ତରମାନେ ଗାଁରେ ପହଞ୍ଚୁବା ପୂର୍ବରୁ
କେତେକ ଲୋକ ମରିଯାଉଛନ୍ତି । ନିଜେ ନିଜକୁ ସାହାଯ୍ୟ ନ କଲେ ଅର୍ଥାତ୍‌ ସ୍ଵତଃପ୍ରବୂତ୍ତ ହୋଇ
ଡ଼ାକ୍ତରଖାନା ବା କେନ୍ଦ୍ରକୁ ନ ଯାଇ ସରକାରଙ୍କୁ ଦୋଷ ଦେବା ଉଚିତ୍‌ ନୁହେଁ । ପୁରୀରେ ରଥଯାତ୍ରା
ସମୟରେ ଲକ୍ଷ ଲକ୍ଷ ଯାତ୍ରୀଙ୍କର ସମାଗମ ହୁଏ । ଗୋଟିଏ ଯାଗାରେ ଏତେ ଲୋକ ଏକତ୍ରିତ
ହୋଇଥିବାରୁ ସମସ୍ତ ଯାତ୍ରୀଙ୍କୁ ଇଂଜେକ୍‌ସନ ଦିଆଯାଇ ପାରୁଛି ଏବଂ ଜଣେ ହେଲେ କଲେରାରେ
ମରୁ ନାହାନ୍ତି । ଏହା ପୂର୍ବରୁ ଶହ ଶହ ଲୋକ ରଥଯାତ୍ରା ସମୟରେ ମରୁଥୁଲେ ।

ଥରେ କଲେରା ଆକ୍ରମଣ କଲେ କୌଣସି ଡ଼ାକ୍ତରୀ ବା ହୋମିଓପାଥିକ ଓାଷଧରେ ଶତକଡ଼ା
ଶହେ ରୋଗୀ ଭଲ ହେବା ଆମ୍ଭେମାନେ ଦେଖୁନାହୁଁ |

ଡ଼ାକ୍ତରଖାନାରେ ମଧ୍ଯ କଲେରା ରୋଗୀ ମରିବାର ଆମ୍ଭେମାନେ ଦେଖୁଛୁ ଏବଂ ଶୁଣୁଛୁ ।


