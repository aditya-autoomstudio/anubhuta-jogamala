/ ୨୦/ ଥକ ଦୌରନାଳଂ ଢ଼ିନାନ୍ଦ ନାଳ

ସଙ୍ଗେ ବାହାରିଯାଏ । ସେଥୁପାଇଁ କେତେକଙ୍କର ଧାରଣା ଯେ ରାତିରେ ଶୋଇବା ପୂର୍ବରୁ ଦୁଧ
ପିଇଲେ ସକାଳୁ ଝାଡ଼ା ହୁଏ। କିନ୍ତୁ ଏକ ପାଂଦୁଧକୁ ଚାମଚ, ଚାମଚ କରି କିଛି ସମୟ ପାଟିରେ
ରଖୁ ପିଇଲେ ଯାହା ଖାଦ୍ୟପ୍ରାଣ ସେଥୁରୁ ମିଳିବ ଏକ ସେର ଦୁଧ ଢ଼କ ଢ଼କ କରି ପିଇଲେ ସେତେ
ଖାଦ୍ୟପ୍ରାଣ ମିଳିବ ନାହିଁ ।

ସାଧାରଣତଃ ଆମ୍ଭେମାନେ ଖାଇବା ପ୍ରଣାଳୀ ଉପରେ ବିଶେଷ ଗୁରୁତ୍‌ ଦେଉନାହିଁ । ୫/ ୧୦
ମିନିଟ୍‌ ମଧ୍ଯରେ ଭାତ ସଙ୍ଗେ ଡ଼ାଲି ବା ଝୋଳ ଏବଂ ରୁଟି ସଙ୍ଗେ ଦୁଧ ମିଶାଇ ଟାଉ, ଟାଉ କରି ଗିଳି
ପକାଇବାରେ ଆମ୍ଭେମାନେ ସନ୍ତୋଷ ଲାଭ କରୁ । ବିଶେଷତଃ ସ୍କୁଲ, କଲେଜ ଛାତ୍ର, ସରକାରୀ
କର୍ମଚାରୀଙ୍କ ଠାରେ ଏହା ଦେଖାଯାଏ । ବଡ଼ ଦୁଃଖର କଥା ଯେ ଖାଇବା ପୂର୍ବରୁ ଗପସପ ବା ଅନ୍ୟ
ବାଜେ କାମରେ ସମୟ କଟାଇବେ କିନ୍ତୁ ଖାଇବାବେଳକୁ ତରତର ହୋଇ ଖାଇ ପକାଇବେ ।
ଖାଇବା ପାଇଁ ଅନ୍ତତଃ ୨ ୦ ମିନିଟ୍‌ ସମୟ ରଖୁବା ଉଚିତ୍‌ । ଖାଉଥିବା ସମୟରେ ଅନ୍ୟମନସ୍କ
ନହୋଇ ଏକାଗ୍ରଟିତ୍ତରେ ଉପଯୁକ୍ତ ମାତ୍ରାରେ ( ପାକସ୍କ୍ଵଳୀର ୨ ଭାଗ ଅନ୍ନଦ୍ଵାରା, ତୃତୀୟ ଭାଗ ଜଳ
ଦ୍ଵାରା ଏବଂ ଚତୁର୍ଥ ଭାଗ ପବନର ଗତାଗତ ପାଇଁ ରଖୁବ) ଉପଯୁକ୍ତ କାଳରେ ( ପ୍ରତିଦିନ ନିୟମିତ
ସମୟରେ)” ଶ୍ରଦ୍ଧାର ସହିତ ଏବଂ ଭଗବାନଙ୍କୁ ନିବେଦନ କରି ହିତକର ଖାଦ୍ୟ ଖାଇଲେ କୌଣସି
ରୋଗ ଆକ୍ରମଣ କରିପାରେ ନାହିଁ । ଖାଇବା ପ୍ରଣାଳୀ ଉପରେ ଯେତେବେଳେ ଆମ୍ଭମାନଙ୍କର ସ୍ଵାସ୍ଥ୍ୟ
ଏବଂ ଭାଗ୍ୟ ନିର୍ଭର କରୁଛି ସେହି ଖାଇବାକୁ ଗୋଟିଏ ପବିତ୍ର କାର୍ଯ୍ୟ ବୋଲି ମନେ କରିବା ଉଚିତ୍‌ |
ଅଗ୍ନିରେ ଗ୍ଗତ ଏବଂ ସମିଧ ଦେଇ ଯେପରି ହୋମ କରାଯାଏ ସେହିପରି ଅନ୍ନପାନ ରୂପ ସମିଧ
ଦ୍ଵାରା ଆମ୍ଭେମାନେ ଜଠରାଗ୍ନିକୁ ଆହୁତି ଦେଉଛୁ ବୋଲି ଚିନ୍ତା କରିବା ଉଚିତ୍‌ । ହୋମ କରୁଥୁବା
ସମୟରେ ଯେପରି ବହୁତ ଘିଅ ଏବଂ ସମିଧ (କାଠ) ଏକାବେଳେ ପକାଇଦେଲେ ଅଗ୍ନି ଲିଭିଯାଏ,
ସେହିପରି ଖାଦ୍ୟ ବହୁତ ଗୁଡ଼ାଏ ଗିଳି ପକାଇଲେ ପାକାଶୟରେ ଥବା ଜଠରାଗ୍ନିର ତେଜ କମିଯିବାରୁ
ଖାଦ୍ୟ ପଦାର୍ଥ ଜୀର୍ଣ୍ଣ ନ ହୋଇ ନାନାଦି ରୋଗ ଜାତ କରାଏ ।

ହିତକର ଖାଦ୍ୟ କଣ ସମସ୍ତଙ୍କର ଜାଣିରଖ୍ବା ଉଚିତ୍‌ । ଇନ୍ଦ୍ରିୟ ଲାଳସାର ବଶୀଭୂତ ନହୋଇ,
ଦୋଷଗୁଣ ନବୁଝି ଆହାର କରିବା ଉଚିତ୍‌ ନୁହେଁ । ସବୁଦିନେ ସବୁପ୍ରକାର ଖାଦ୍ୟ ମଧ୍ଯ ଖାଇବା ସ୍ଵାସ୍ଥ୍ୟ
ପ୍ରତି ହିତକର ନୁହେଁ । ଭିନ୍ନ ଭିନ୍ନ ରତୁରେ ଭିନ୍ନ ଭିନ୍ନ ଖାଦ୍ୟ ଖାଇବା ଉଚିତ୍‌ । କାରଣ ଏକ ରତୁର
ହିତକର ଖାଦ୍ୟ ଅନ୍ୟ ରତୁରେ ଅହିତକର ହୋଇଥାଏ । ଯଥା ବସନ୍ତ ରତୁରେ କଫ ପ୍ରକୁପିତ
ହୋଇଥୁବାରୁ ସେହି ରତୁରେ କଟୁ, ଉଷ୍ମ ଏବଂ ରୁକ୍ଷ ଭୋଜନ ହିତକର | ବର୍ଷା ରତୁରେ ବାୟୁର
ପ୍ରକୋପ ହୋଇଥିବାରୁ ମଧୁର, ଅମ୍ଳ ଏବଂ ଲବଣରସ ଯୁକ୍ତ ଭୋଜନ ହିତକର । ଗ୍ରୀଷ୍ମ ଏବଂ ଶରତ
କାଳରେ ମଧୁର ଏବଂ ଶୀତଳ ଭୋଜନ ହିତକର । ଆଉ ମଧ୍ଯ ସ୍ଥାନ ଏବଂ ଜଳବାୟୁ ଭେଦରେ
ହିତକର ଏବଂ ଅହିତକର ଖାଦ୍ୟ ଦେଖୁବାକୁ ହେବ । ଯେପରିକି ଆନ୍ଧ୍ରରେ ଖାଦ୍ୟ ସାମଗ୍ରୀ ମଧ୍ଯରେ
କଟୁ ( ଲଙ୍କାମରିଚ) ଅମ୍ଳ ( ତେନ୍ତୁଳି) ସ୍ଵାସ୍ଥ୍ୟ ପ୍ରତି ହିତକର କିନ୍ତୁ ଓଡ଼ିଶା ଏବଂ ବଙ୍ଗଳାରେ ଅହିତକର ।
ଷଡ଼ ରତୁରେ ହିତକର ଆହାର ବିହାର ବିଷୟ ରତୁଚର୍ଯ୍ୟାରେ ଦେଖନ୍ତୁ ।

